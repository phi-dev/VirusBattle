# Virus Attack

Il gioco Virus_Attack è stato realizzato da Michael Celli e Daniele Fippi. Tutti i modelli 3D, le immagini, i video e i suoni presenti all'interno del gioco sono stati fatti totalmente da zero e quindi inventati per il gioco in questione. 
L'idea principale del gioco è quella di un nano-robot che si trova all'interno delle vene di un uomo e deve combattere contro virus e batteri, cercando di distruggerli, in modo da salvare il paziente.

Sono presenti 2 modalità:
- Arcade: un'endless mode che permette al giocatore di testare le proprie abilità di gioco. Se il risultato ottenuto è sufficientemente elevato, questo sarà automaticamente inserito nella classifica dei 10 migliori punteggi del gioco, altrimenti sarà solo salvato localmente spingendo, in questo modo, il giocatore a fare sempre meglio. Per poter essere inserito nella classifica, il giocatore, inzialmente, deve scegliere un nickname a cui poi saranno associati i propri punteggi. Una volta che il giocatore ha terminato la partita, può condividere il proprio risultato su Facebook.
- Time-Level: vari step con difficoltà e tempo crescenti, creati appositamente per far migliorare le abilità del giocatore in modo da potersi, successivamente, confrontare con gli altri giocatori nella modalità Arcade. Anche in questa modalità, il giocatore ha la possibilità di condividre il proprio punteggio su facebook.

In entrambe le modalità, oltre ai virus, sono disponibili anche degli oggetti, che si presentano in modo casuale e permettono al giocatore di potenziare l'arma del nano-robot. Tutti gli oggetti e i vari nemici scendono verso il nano-robot con una velocità sempre crescente e con una rotazione casuale.